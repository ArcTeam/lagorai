<div class="panelTitle">
  <h3>Palù del Fersina – Lago Erdemolo – Val Cava</h3>
</div>
<div class="mt-5"></div>
<div class="container">
  <div class="row">
    <div class="col">
      <div id="audioWrap" class="alert alert-success">
        <audio controls src="audio/11Palu.mp3"></audio>
      </div>
    </div>
  </div>
</div>
<div id="map"></div>
<div id="switchTextDiv">
  <img src="img/gui/etr.png" width="50px" class="img-fluid" alt="">
  <div class="form-check form-switch">
    <input class="form-check-input" type="checkbox" role="switch" id="etrBtn">
    <label class="form-check-label" for="etrBtn">Testo ETR</label>
  </div>
</div>
<div class="container panelText defaultText">
  <div class="row">
    <div class="col">
      <p>Nell’area compresa fra Palù del Fersina, il Lago Erdemolo e la Val Cava (in cui si trova anche la località Knappenwald) le tracce minerarie sono numerose e molto antiche. I giacimenti a solfuri misti contengono rame, argento e anche oro. Alcuni autori riferiscono che l’oro di Erdemolo fosse portato a Venezia per essere raffinato.</p>
      <p>L’origine protostorica dell’attività estrattiva è testimoniata indirettamente dalla presenza dei forni rinvenuti in loc. Acquafredda al Passo del Redebus, datati alla tarda Età del Bronzo, e da numerosi altri siti archeometallurgici della zona.
      </p>
    </div>
  </div>
</div>
<div class="panelTitle2 defaultText">
  <h3>La Miniera-Museo Gruab va Hardimbl</h3>
</div>
<div class="container panelText defaultText">
  <div class="row">
    <div class="col">
      <p>La Miniera-Museo Gruab va Hardimbl (sulla destra orografica del Torrente Fersina, a circa 1690 m s.l.m.) è stata identificata con i pozzi San Filippo e Giacomo citati nelle fonti del XVI secolo: la coltivazione per vuoti con pilastri naturali e artificiali potrebbe corrispondere a quell’epoca, ma non sono mai stati effettuate indagini archeologiche, datazioni assolute né analisi delle tracce di lavorazione. L’interno è strutturato su tre livelli il più profondo dei quali è completamente allagato. Non lontano da questa miniera è nota un’altra galleria ogivale con evidenti tracce di Bergeisen e monorotaia in legno conservata (probabilmente si tratta dell’imbocco in loc. Lanèr, mentre altre miniere nei dintorni del lago sembrano essere più recenti).</p>
      <p>Anche in Val Cava sono presenti diverse tracce di attività estrattiva, su entrambi i lati della valle, sia nella parte alta, intorno ai 2000 m, sia più in basso in loc. Ai Meus, In quest’ultimo sito sono ancora in parte accessibili alcune gallerie risalenti al secolo scorso, con quadri in legno ormai marcescenti.</p>
    </div>
  </div>
</div>
<div class="panelTitle2 etrText">
  <h3>La Miniera-Museo Gruab va Hardimbl</h3>
</div>
<div class="container panelText etrText">
  <div class="row">
    <div class="col">
      <p>In una zona vicino al Passo del Redebus,  <br>c'è una miniera trasformata in museo <br>che racconta la vita molto dura dei minatori <br>e fa conoscere gli attrezzi <br>usati per estrarre i minerali.  <br>Questa miniera era scavata in un modo speciale,  <br>con colonne naturali o costruite dall’uomo,<br>per non far crollare il soffitto. <br>Nella parte alta di Val Cava <br>e verso il basso, in località Ai Meus  <br>ci sono resti di vecchie miniere del 1900 <br>dove si cercavano i minerali del ferro e del piombo.  </p>
    </div>
  </div>
</div>
