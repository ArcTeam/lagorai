<div class="panelTitle">
  <h3>Quadrate, Nogarè, Grill (Fornace, Pergine, Baselga di Piné)</h3>
</div>
<div class="mt-5"></div>
<div class="container">
  <div class="row">
    <div class="col">
      <div id="audioWrap" class="alert alert-success">
        <audio controls src="audio/10Quadrate.mp3"></audio>
      </div>
    </div>
  </div>
</div>
<div id="map"></div>
<div id="switchTextDiv">
  <img src="img/gui/etr.png" width="50px" class="img-fluid" alt="">
  <div class="form-check form-switch">
    <input class="form-check-input" type="checkbox" role="switch" id="etrBtn">
    <label class="form-check-label" for="etrBtn">Testo ETR</label>
  </div>
</div>
<div class="container panelText defaultText">
  <div class="row">
    <div class="col">
      <p>Queste miniere di solfuri misti tra i Comuni di Fornace e Pergine hanno avuto una certa fortuna nel secolo scorso, ma l’attività estrattiva risale almeno al XVIII secolo (concessione Cadrate) e in bibliografia si citano documenti più antichi (Val dei Ronchi e Madrano). Non è escluso che i mulini nella località Slache citata nelle fonti di XIV secolo lavorassero anche il minerale di questi giacimenti, oltre a quello del Calisio.</p>
      <p>La miniera delle Quadrate si trova in sinistra Torrente Silla, circa 1 km a Est di Fornace, tra q. 613 m e q. 688 m. Venne lavorata dal 1919 agli anni ‘60. Nella galleria di q. 628 m erano abbondantissime le concrezioni verdi-azzurre di rame e zinco, tanto che si ipotizzò di renderle fruibili al pubblico, ma l’idea di musealizzazione non fu portata avanti e al momento gli imbocchi sono crollati.</p>
      <p>I lavori minerari di Nogaré sono invece ubicati tra q. 688 e q. 823 m, a Nord-Est del paese e furono realizzati principalmente tra il 1926 e il 1939, mentre le ultime ricerche risalgono al 1949. Alcuni imbocchi sono ancora parzialmente accessibili, ma al momento non è possibile proporre una datazione. </p>
      <p>Poco lontano è presente il piccolo giacimento di Grill, situato sulla destra del Rio Negro a q. 860 m (Montagnaga di Pinè). Fu coltivato per galena e blenda nel secolo scorso ma in bibliografia si parla di scavi più antichi. La galleria moderna è ormai franata, con una discarica invasa dalla vegetazione. Sono noti alcuni imbocchi lungo il Rio Negro di cui al momento non è possibile proporre una datazione.</p>
    </div>
  </div>
</div>

<div class="container panelText etrText">
  <div class="row">
    <div class="col">
      <p>Nella zona tra Fornace, la parte nord di Pergine <br>e Baselga di Pinè, <br>ci sono i resti delle miniere di Quadrate e Nogarè. <br>Nella località Slacche c’erano dei mulini <br>per lavorare i minerali di tutta la zona <br>e del Monte Calisio. <br>Verso Montagnaga di Pinè si trova invece  <br>la piccola miniera di Grill, <br>dove si estraevano minerali come <br> la galena e la blenda. </p>
    </div>
  </div>
</div>
