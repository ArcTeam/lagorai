<div class="panelTitle">
  <h3>Il territorio del parco</h3>
</div>
<div class="container">
  <div class="row">
    <div class="col">
      <div id="audioWrap" class="alert alert-success">
        <audio controls src="audio/01IlTerritorio.mp3"></audio>
      </div>
    </div>
  </div>
</div>
<div id="map"></div>
<div id="switchTextDiv">
  <img src="img/gui/etr.png" width="50px" class="img-fluid" alt="">
  <div class="form-check form-switch">
    <input class="form-check-input" type="checkbox" role="switch" id="etrBtn">
    <label class="form-check-label" for="etrBtn">Testo ETR</label>
  </div>
</div>
<div class="container panelText defaultText">
  <div class="row">
    <div class="col">
      <p>Il parco comprende buona parte della Comunità di Valle Alta Valsugana e alcuni comuni della Comunità della Valle di Cembra (Albiano e Segonzano) e della Comunità Valsugana e Tesino (Roncegno Terme), tutti territori in cui l’attività estrattiva è stata un settore economico importante in diversi periodi storici. Il titolo “Parco Miniere Lagorai” allude però a un contesto geografico e geologico più ampio, nel quale sono potenzialmente comprese altre località con una storia mineraria interessante, che potranno in futuro aggregarsi al progetto.<br />L’estensione del parco si sovrappone in buona parte al settore orientale del Distretto o Giudizio minerario di Pergine, ente giuridico e amministrativo istituito nel tardo Medioevo per il controllo e la gestione dell’attività estrattiva di un territorio molto ampio, che si modificava nel tempo a seconda delle alterne fortune delle miniere. Centrato per circa un decennio su Trento e poi da inizio Cinquecento su Pergine, nella sua massima espansione il Distretto minerario perginese comprendeva quasi tutto l’attuale Trentino e un piccolo settore meridionale dell’attuale Alto Adige/Südtirol.</p>
      <p>Le tracce dell’attività estrattiva nel territorio del parco sono molto numerose e di diversa natura: imbocchi di miniere accessibili e non, tracce di impianti di lavorazione come laverie, forni e depositi di scorie, antichi sentieri che portavano alle zone minerarie, databili dalla Preistoria al secolo scorso. La maggior parte di queste tracce è poco visibile e si trova in luoghi impervi e pericolosi da raggiungere. Il sottosuolo in particolare è accessibile in rari casi, sempre e comunque con l’accompagnamento di personale esperto, sia per motivi di sicurezza che per non danneggiare potenziali evidenze archeologiche o mineralogiche.</p>
      <p>La storia del Distretto minerario di Pergine è ancora relativamente poco conosciuta. Studi sistematici sono stati effettuati solo negli ultimi anni attraverso progetti specifici, parallelamente alla progettazione del Parco, da diversi enti territoriali quali l’Ecomuseo Argentario, il Comune di Pergine Valsugana, l’Istituto culturale mòcheno, il MUSE-Museo delle Scienze di Trento, la Soprintendenza per i beni culturali della Provincia autonoma di Trento e la Fondazione Museo Storico del Trentino. Sono stati catalogati e studiati migliaia di documenti, raccolte testimonianze iconografiche, fotografiche e orali e sono state effettuate ricerche di carattere archeologico, per comprendere le tecniche estrattive e metallurgiche e datare le gallerie e i siti di lavorazione. Anche gli aspetti geologici sono stati ampiamente studiati, documentando e divulgando la ricchezza mineralogica di questo territorio.</p>
      <p>Con la denominazione moderna “Distretto minerario di Pergine” si designa l’ambito istituzionale e territoriale nel quale operarono, per tre secoli e mezzo:</p>
      <ul class="panel">
        <li>istituzioni montanistiche: il Giudizio minerario di Pergine / “Ufficio minerale di Pergine” nella dizione storica, e l’ente successore Sostituzione di giudizio montanistico in Pergine</li>
        <li>enti locali coinvolti direttamente nell’attività mineraria: la Confraternita dei minatori di Pergine e il Beneficio ecclesiastico di Santa Barbara nella pieve di Pergine</li>
        <li>enti locali coinvolti indirettamente: la Comunità di Pergine e le regole delle gastaldie perginesi, per quanto riguarda in particolare l’utilizzo delle risorse forestale</li>
        <li>le autorità sovrane: Principato vescovile di Trento, Contea principesca del Tirolo, governanti il comparto minerario nell’area trentina-tirolese.</li>
      </ul>
    </div>
  </div>
</div>

<div class="container panelText etrText">
  <div class="row">
    <div class="col">
      <p>Il Parco delle Miniere Lagorai<br />si trova nel territorio della Provincia di Trento<br />nella parte ad est;<br />tra la Valsugana, la val di Cembra e la val dei Mocheni,<br />fino alla zona del Primiero.<br />Il gruppo montuoso del Lagorai<br />ha rocce ricche di minerali <br />nate tantissimi anni fa da vulcani.<br />Le popolazioni antiche hanno scoperto nelle rocce<br />un materiale che si poteva lavorare meglio della pietra: i metalli.<br />La scoperta dei metalli<br />ha potuto migliorare la vita dei popoli primitivi<br />che hanno iniziato ad abitare in questi posti<br />creando nuovi e diversi lavori.<br />La ricerca delle pietre e dei minerali in Trentino<br />è continuata nella storia<br />fino alla chiusura delle miniere, <br />verso il 1970. </p>
    </div>
  </div>
</div>

<div class="panelTitle2 etrText">
  <h3>I minatori e il lavoro nelle miniere</h3>
</div>
<div class="container panelText etrText">
  <div class="row">
    <div class="col">
      <p>La miniera è un luogo<br/>dove sono state trovate grandi quantità<br/>di minerali che devono essere estratti.<br/>I minatori che lavoravano in miniera<br/>imparavano a riconoscere i minerali<br/>che contenevano i metalli preziosi<br/>e a staccarli dalla pietra.<br/>I metalli sono più resistenti della roccia;<br/>e gli artigiani, nelle loro botteghe,<br/>li lavoravano per creare molti oggetti come:<br/>strumenti per il lavoro nei campi e per cacciare,<br/>oggetti per la cucina, gioielli e armi.<br/>I metalli delle miniere del Lagorai<br/>sono stati usati nelle botteghe, nelle costruzioni<br/>e nelle fabbriche del passato.<br/>Con il trascorrere del tempo<br/>le miniere sono state abbandonate,<br/>perché i minerali da estrarre erano quasi finiti.</p>
      <p>Oggi è interessante tornare nei posti<br/>dove c’erano le miniere,<br/>per lasciarsi incuriosire da quello che resta<br/>e immaginare i minatori nel loro duro lavoro.</p>
      <p>Nella cartina si vedono i luoghi<br/>dove erano presenti le miniere.</p>
      <p>Oggi alcune miniere sono chiuse perché molto pericolose,<br/>altre invece si possono visitare<br/>con una persona esperta che conosce la miniera e la sua storia.<br/>A Pergine, a Canezza, sul monte Calisio e a Fornace<br/>si trova ancora quello che rimane dei forni<br/>che venivano usati per separare i metalli dai minerali.</p>
      <p>Visitare questi luoghi<br/>fa capire l’importanza del lavoro<br/>e la fortuna di avere nelle nostre montagne<br/>questi preziosi minerali.<br/>Dobbiamo usare questi metalli<br/>sapendo che possono finire perché non si rinnovano,<br/>cioè non ricrescono come le piante.</p>
    </div>
  </div>
</div>
