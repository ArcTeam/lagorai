<div class="panelTitle">
  <h3>Calceranica</h3>
</div>
<div class="mt-5 pt-2"></div>
<!-- <div class="container">
  <div class="row">
    <div class="col">
      <div id="audioWrap" class="alert alert-success">
        <audio controls autoplay type="audio/mpeg"  src="audio/18Calisio.mp3"></audio>
      </div>
    </div>
  </div>
</div> -->
<div id="map"></div>
<div class="container panelText">
  <div class="row">
    <div class="col">
      <p>L’area mineraria di Calceranica si estende dall’omonimo paese sul Lago di Caldonazzo verso l’Altipiano della Vigolana ad ovest di esso, lungo il Torrente Mandola. Il sito fu particolarmente importante nel secolo scorso per l’estrazione della pirite, utilizzata principalmente per ottenerne acido solforico (vetriolo) e nel XIX secolo per la sugarina, una polvere assorbente per l’inchiostro. </p>
      <p>Le fonti scritte per i secoli precedenti sono scarse, ma danno qualche indizio di un’attività estrattiva nei secoli XVI e XVII, non solo per la pirite ma anche per il rame (calcopirite), per la galena argentifera e forse per il ferro (anche se l’estrazione del metallo dalla pirite è molto laboriosa e dà scarsi risultati per la contaminazione da zolfo). Sono noti scavi considerati di epoca preindustriale in loc. “ai Sorni”. Nel XVII secolo era attiva una miniera di vetriolo presso Migazzone (Miniera della Mandola). Presso Maso Fosina, toponimo interessante, sono state rinvenute scorie di rame riferite ad epoca protostorica. Presso Maso Michelini sulla strada che porta alla frazione Campregher sono note tracce di un forno di cui non si conosce la datazione; nel 1544 era presente a Tenna una raffineria che lavorava il rame di Calceranica, mentre una fucina si trovava presso la chiesa di Sant’Ermete. Nel XIX e XX secolo furono aperti altri imbocchi lungo il torrente Mandola (Miniera Andreolle) che si spinsero molto in profondità: la maggior parte della miniera è oggi sott’acqua. La galleria recuperata a scopo turistico presso il paese di Calceranica è un cunicolo di servizio per raggiungere le coltivazioni, realizzato negli anni ’20. La miniera fu chiusa definitivamente nel 1964.</p>

    </div>
  </div>
</div>
