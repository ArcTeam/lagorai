<div class="panelTitle">
  <h3>Pirite (FeS2)</h3>
</div>
<!-- <div class="mt-5 pt-2"></div> -->
<div class="container">
  <div class="row">
    <div class="col">
      <div id="audioWrap" class="alert alert-success">
        <audio controls src="audio/22Pirite.mp3"></audio>
      </div>
    </div>
  </div>
</div>
<div id="map"></div>
<div class="container panelText">
  <div class="row">
    <div class="col">
      <p>Solfuro di ferro di colore giallo oro e lucentezza metallica. Non viene solitamente utilizzata per l’estrazione del ferro per la difficoltà della completa separazione dallo zolfo; è stata invece coltivata almeno dall’Età Moderna per produrre vetriolo (acido solforico) impiegato soprattutto come pigmento in tintoria e per l’inchiostro (blu e nero o anche verde in presenza di rame), nelle separazioni metallurgiche e attualmente anche per la produzione di fertilizzanti, di esplosivi, per la raffinazione del petrolio e per le batterie degli autoveicoli; durante il processo di lavorazione del vetriolo si otteneva artificialmente anche l’allume, a causa dell’utilizzo di potassa (KCO3): questo prodotto secondario era molto impiegato per fissare i colori nelle tintorie e nelle stamperie e per la concia delle pelli. Lo zolfo (associato a salnitro e carbone) veniva impiegato anche per la produzione di polvere da sparo, mentre dalla pirite macinata si otteneva la cosiddetta sugarina o “spolverino d’oro”, utilizzata come polvere assorbente per l’inchiostro nei manoscritti.</p>
      <p>È diffusa in tutti i giacimenti a solfuri misti trentini e coltivata in particolar modo nella zona di Vetriolo e Calceranica, in cui veniva anche estratto direttamente il cosiddetto “vetriolo di ferro” (melanterite), un solfato idrato di ferro che si forma per alterazione della pirite, da cui era più semplice ottenere acido solforico. </p>
    </div>
  </div>
</div>
