<div class="panelTitle">
  <h3>Viarago</h3>
</div>
<div class="container">
  <div class="row">
    <div class="col">
      <div id="audioWrap" class="alert alert-success">
        <audio controls autoplay type="audio/mpeg"  src="audio/06Viarago.mp3"></audio>
      </div>
    </div>
  </div>
</div>
<div id="map"></div>
<div id="switchTextDiv">
  <img src="img/gui/etr.png" width="50px" class="img-fluid" alt="">
  <div class="form-check form-switch">
    <input class="form-check-input" type="checkbox" role="switch" id="etrBtn">
    <label class="form-check-label" for="etrBtn">Testo ETR</label>
  </div>
</div>
<div class="container panelText defaultText">
  <div class="row">
    <div class="col">
      <p>Assieme a Vignola era la più importante miniera dell’Alta Valsugana nel secolo scorso. Vi si estraevano soprattutto minerali di rame e d’argento (quarzo e zinco nel XX secolo, fino al 1940). Si trova immediatamente a ovest del paese di Viarago, ai piedi del Monte La Predoccia.</p>
      <p>È nominata come Velrag, in un famoso documento del 1330, tra le miniere concesse a Nikolaus von Poswitz per la ricerca dell’argento e in numerose fonti dal XV al XVIII secolo, in particolare nei registri del tribunale minerario. Secondo un elenco citato da Ausserer (che attinge, in questa e in molte altre occasioni, a fonti bibliografiche e archivistiche oggi difficilmente reperibili o introvabili), nel 1403 ci sarebbero stati 17 pozzi attivi; alla metà del ‘500 il cronista Angelo Massarello ne conta 32; nel 1524 erano presenti anche tre fonderie con quattro forni ciascuna.
      La miniera moderna è strutturata su più livelli e chiamata “Sette Sospiri”. Solo i livelli più alti sono praticabili (la parte bassa è allagata) e gli esploratori raccontano di aver intercettato degli stretti cunicoli con tracce di scavo manuale e profili ogivali, riferibili quindi ai secoli XV-XVI, paralleli alla galleria principale e utilizzati per portare il minerale all’esterno su carrelli montati su rotaie in legno, in parte conservate.</p>
    </div>
  </div>
</div>
<div class="container panelText etrText">
  <div class="row">
    <div class="col">
      <p>Era una delle più importanti miniere dell’Alta Valsugana del 1900 <br>e si trova vicino al paese di Viarago,  <br>ai piedi del Monte La Predoccia.  <br>In questa miniera si estraevano minerali  <br>come quelli del rame e dell’argento nei tempi antichi<br>e negli anni recenti quarzo e zinco. </p>
    </div>
  </div>
</div>
