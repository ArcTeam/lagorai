<div class="panelTitle">
  <h3>Frassilongo, Tingherla </h3>
</div>
<!-- <div class="mt-5"></div> -->
<div class="container">
  <div class="row">
    <div class="col">
      <div id="audioWrap" class="alert alert-success">
        <audio controls src="audio/15Frassilongo.mp3"></audio>
      </div>
    </div>
  </div>
</div>
<div id="map"></div>
<div class="container panelText">
  <div class="row">
    <div class="col">
      <p>L’area estrattiva di Frassilongo era una delle più ricche della Val dei Mocheni; vi si estraevano rame, argento, pirite e pare anche oro. È nominata nel documento del 1330 come Gerewte. </p>
      <p>Nelle fonti è citata una località Goldprunn, nei pressi di Frassilongo, in cui è documentata un’intesa attività mineraria tra XIV e XVI secolo. Secondo il già citato elenco del 1403 ci sarebbero stati 12 pozzi attivi. Nel XVII secolo nella zona si produceva vetriolo. Nel XVIII secolo erano presenti dei forni in loc. Milpoch, distrutti da una piena del Fersina. Non sono noti imbocchi accessibili. <br />
      La miniera Tingherla, situata presso il Maso Tinglerhof, ad Est di Roveda (frazione di Frassilongo) sul fianco destro della Valle del Rio Rigolor, è una delle più importanti per l’estrazione di fluorite e quarzo nel secolo scorso ma nella zona sono documentate anche attività più antiche per l’estrazione dei metalli almeno dalla metà del Settecento. Il filone fu esplorato per circa 200 m in direzione e 100 m di dislivello, esaurendo una lente di fluorite purissima (fu chiusa negli anni ’60). La galleria principale è accessibile e in buono stato di conservazione e non presenta tracce di lavorazione manuale. Altri imbocchi sono noti anche lungo il Rio Rigolor.</p>

    </div>
  </div>
</div>
