<div class="panelTitle">
  <h3>Vetriolo – Monte Fronte </h3>
</div>
<!-- <div class="mt-5"></div> -->
<div class="container">
  <div class="row">
    <div class="col">
      <div id="audioWrap" class="alert alert-success">
        <audio controls src="audio/13Vetriolo.mp3"></audio>
      </div>
    </div>
  </div>
</div>
<div id="map"></div>
<div id="switchTextDiv">
  <img src="img/gui/etr.png" width="50px" class="img-fluid" alt="">
  <div class="form-check form-switch">
    <input class="form-check-input" type="checkbox" role="switch" id="etrBtn">
    <label class="form-check-label" for="etrBtn">Testo ETR</label>
  </div>
</div>
<div class="container panelText defaultText">
  <div class="row">
    <div class="col">
      <p>Nella zona del Monte Fronte, della Foresta Paroletti e del Rio Maggiore sono presenti numerose tracce minerarie di diverse epoche, alcune risalenti ad epoca preistorica individuate negli anni ’70 da Preuschen e attualmente in corso di scavo da parte della Soprintendenza per i beni culturali della PAT (v. capitolo 6): depressioni subcircolari interpretabili come scavi a cielo aperto presso le quali sono state rinvenute macine per l’arricchimento del minerale e frammenti ceramici databili all’Età del Bronzo. </p>
      <p>Le fonti di XVI-XVIII secolo nominano nella zona alcune concessioni di miniere di ferro e vetriolo (pirite). Il giudice minerario di Trento alla fine del XV secolo aveva competenze anche sulla zona del Monte Fronte. Lungo il Rio Maggiore sono presenti delle gallerie con tracce di lavorazione manuale, oltre ad alcune fucine. Pare che il vetriolo venisse lavorato in località “Pian delle Caldiere”, nella quale la foto aerea mostra un evidente stress vegetazionale.
      L’attività mineraria fu dismessa a metà 1800 dopo la scoperta delle proprietà curative delle acque arsenicali-ferruginose che attraversano i giacimenti: da questo momento le concessioni furono date soltanto per le acque minerali degli stabilimenti termali di Levico-Vetriolo. La galleria dell’Acqua Forte (q. 1582 m sopra il paese di Vetriolo) è tutt’ora intatta e visitabile con il permesso del Servizio Geologico della PAT. </p>
    </div>
  </div>
</div>

<div class="container panelText etrText">
  <div class="row">
    <div class="col">
      <p>Tra Monte Fronte, Foresta Paroleti e Rio Maggiore  <br>troviamo numerosi resti di miniere.  <br>Alcune miniere erano usate già nella Preistoria <br>e sono state scoperte dallo studioso Ernst Preuschen. <br>Dal 1800 in poi l’estrazione dei minerari è stata fermata, <br>quando si è scoperto che le acque  <br>che passano dalle rocce minerarie  <br>sono molto utili per la salute <br>e la cura di alcune malattie.  <br>Da allora le acque minerali sono usate  <br>come acqua da tavola  <br>e per le cure presso le terme di Levico-Vetriolo. <br>Le terme sono un luogo accogliente <br>dove è possibile curare alcuni problemi di salute<br>come quelli della pelle e della respirazione</p>
    </div>
  </div>
</div>
